---
layout: post
title: "მეთოდოლოგია თუ სამუშაო ჩარჩო"
author: "Lado Khasaia"
categories: journal
tags: [scrum,prince2,agile,frameworks,methodologies]
image: meth_frame/Methodologies-Frameworks.png
---
`რა განსხვავებაა პროექტის მართვის მეთოდოლოგიებსა და სამუშაო ჩარჩოებს შორის`

სანამ გადავალთ უშუალოდ **პროექტის მართვის მეთოდოლოგიებზე** და **სამუშაო ჩარჩოებზე** (`Framework`), რამდენიმე სიტყვით შევეხოთ თუ რატომ გვაქვს ბევრი პროექტის მართვის მეთოდოლოგია, სამუშაო ჩარჩო (`Framework`) და მათი ჰიბრიდები.
არ არსებობს მეთოდოლოგია ან სამუშაო ჩარჩო, რომელიც იდეალურად მოერგება ყველა სახის პროექტს, ყველა მათგანს აქვს თავისი დადებითი და უარყოფითი მხარე. მაგალითად, შეუძლებელია ხიდის აშენებისას ანალოგიური მიდგომები გამოვიყენოთ, რასაც ვიყენებთ ვებ-საიტის შექმნისას. 
ამ თემაზე ვრცლად შემდეგ სტატიებში ვისაუბრებთ.

რაც შეეხება **პროექტის მართვის მეთოდოლოგიებს** და **სამუშაო ჩარჩოებს**, ალბათ ხშირად მოგისმენიათ ეს ტერმინები, ამ სიტყვებს ხშირად სინონიმების სახით იყენებენ, მათ შორის ის ადამიანები, რომელთაც უშუალო შეხება აქვთ სხვადასვა სამუშაო ჩარჩოებთან და მეთოდოლოგიებთან, ასევე ინტერნეტ სივრცეში ხშირად შევხვდებით ამ სიტყვების სინონიმებად გამოყენებას.
სინამდვილეში ამ ორ ტერმინს შორის დიდი განსხვავებაა, შეიძლება ვიფიქროთ რატომ არის საჭირო ამ ტერმინების ასე ზუსტად განმარტება, ყოველივე ეს რამე მოცემულობას ცვლის?
ერთი შეხედვით არც არაფერს, გააჩნია ვინ იყენებს ამ ტერმინებს. მაგალითად, თუ გვსურს პროექტის მართვის მეთოდოლოგიებში და სამუშაო ჩარჩოები (`Frameworks`) ვერკვეოდეთ, პირველ რიგში უნდა ვიცოდეთ რომელს დავუძახოთ სამუშაო ჩარჩო და რომელს მეთოდოლოგია, ეს საბოლოო ჯამში ბევრ დამაბნეველ გარემოებას აგვარიდებს.

**მეთოდოლოგია** არის განსაზღვრული წესების, მეთოდების, პროცესების და სხვათა ნაკრები, რომელიც განგვისაზღვრავს  თუ როგორ და რა თანმიმდევრობით უნდა ვიმოქმედოთ სასურველი შედეგის მისაღწევად და ასევე გვეუბნება რას უნდა ველოდეთ ამ კონკრეტული ქმედებით. 
უფრო მარტივად რომ ავხსნათ, მეთოდოლოგია არის მკაფიოდ და დეტალურად განსაზღვრული ვიდრე სამუშაო ჩარჩო (`Framework`).
**სამუშაო ჩარჩო** (`Framework`) - დეტალიზაცია და კომპლექსურობა სამუშაო ჩარჩოში არ გვხვდება, რაც მას უფრო მოქნილს ხდის, შეუძლია მოერგოს სხვადასხვა სახის პროექტებს და გუნდებს. მაგრამ რადგან მეთოდოლოგიისგან განსხვავებით ის არ გვაძლევს წინასწარ განსაზღვრულ ნაბიჯებს, გაურკვევლობაც დიდია, გვიწევს დიდი გამოცდილება დავაგროვოთ კონკრეტულ ჩარჩოში მუშაობით, რათა სწორად წარვმართოთ მასში პროცესები.
რაც უფრო კომპლექსური ხდება სამუშაო ჩარჩო, მით უფრო უახლოვდება მეთოდოლოგიას.


ხშირ შემთხვევაში სამუშაო ჩარჩოებს ვიყენებთ გუნდში, პროცესების სამართავად, ხოლო მეთოდოლოგია უფრო დიდ სურათს უყურებს, სწორედ ამიტომ გვაძლევს კარგ შედეგებს მათი ჰიბრიდების გამოყენება.

საბოლოო ჯამში, თუ გვეცოდინება სხვადასხვა მეთოდოლოგიები და სამუშაო ჩარჩოები, მარტივად შევძლებთ მოვარგოთ ის ჩვენი პროექტის საჭიროებებს. უხეშად არ შემოვიტანთ მეთოდოლოგიას/სამუშაო ჩარჩოს, რომელიც საბოლოო ჯამში მოლოდინებს არ გაამართლებს.

**პროექტის მართვის მეთოდოლოგიები** - `PRINCE2`, `PMI’s PMBOK`(უფრო სტანდარტია)
**პროექტის მართვის სამუშაო ჩარჩოებია** - `Scrum`, `Kanban`, `XP`, `DSDM`, `Crystal` და სხვ.
მათი ჰიბრიდები - `PMI-ACP`, `PRINCE2 Agile` და სხვ.

**> `Agile` - იგულისხმება `Agile Manifesto`, შესაბამისად მეთოდოლოგია ან სამუშაო ჩარჩო რომელიც იზიარებს `Agile` პრინციპებს, შეგვიძლია ვუწოდოთ `Agile`.**
